<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>រឿង​ ផ្កាស្រពោន</title>
</head>
<link href="style.css" rel="stylesheet" type="text/css">
<body>
    <div class="name"><h2>រឿង​ ផ្កាស្រពោន</h2></div>
    <p>        <div class="b"><img src="image.1/រឿងផ្កាស្រពោន.JPG"></div>
        <div class="a"> <ul>
            <li>ប្រភព ៖ នៅក្នុងប្រទេសកម្ពុជា</li>
            <li>ប្រភេទ​​ ៖​ អក្សរសិល្ប៍ទំនើប ប្រលោមលោកបែបមនោសញ្ចាតនា</li>
            <li>ចលនា​​ ៖ ខេមរនិយម</li>
            <li>ឥទ្ធិពល ៖​ ព្រះពុទ្ធសាសនា</li>
            <li>សង្គមបរិយាកាស ៖​ ដំណើររឿងប្រព្រិត្តទៅក្នុងសម័យអាណានិគមនិយមបារាំង</li>
            <li>កាលកំណត់តែង ៖​ ១៩៤៧ </li>
            <li>អ្នកនិពន្ធ ៖​ នូ ហាច</li>
        </ul></div>

        <h3>សង្ខេបរឿង​</h3>
        <p>
            ប៊ុនធឿន និងវិធាវី ត្រូវបានឪពុកម្តាយផ្សំផ្គុំឲ្យជាគូនឹងគ្នាតាំងពីនៅតូចៗម៉្លេះ។
            ប៉ុន្តែក្រោយមកគ្រួសារប៊ុនធឿនត្រូវធ្លាក់ខ្លួនក្រដុនដាប ដោយលោកប៊ុនថនជា
            ឪពុកប៊ុនធឿនដឹកស្រូវតាមទូកប៉ុកចាយទៅលក់នៅឯព្រៃនគរ ត្រូវខ្យល់
            ព្យុះបក់បោកលិចអស់គ្មានសល់។
            យាយនួន ម្តាយនាងវិធាវីជាមនុស្សស្រឡាញ់ទ្រព្យសម្បត្តិជាងកិត្តិយស និង
            សេចក្តីស្មោះត្រង់ ក៏បានផ្តាច់ពាក្យពីប៊ុនធឿន ព្រោះប៊ុនធឿនពេលនេះគ្មានទ្រព្យ
            គ្មានតម្លៃអ្វីសម្រាប់គាត់ទៀតឡើយ។ យាយនួនក៏បានលើកនាងវិធាវីទៅ
            ឲ្យចៅណៃស៊តកូនប្រុសរបស់ថៅកែណៃស៊ាន និងនាងថូ ជាអ្នកមានទ្រព្យ
            ស្តុកស្តម្ភ។ ណៃស៊តជាយុវជនខ្វះសីលធម៌ពាលាអាវ៉ាសែ អាងទឹកប្រាក់ដើរ
            លេងតាមអំពើចិត្ត។
            ចាប់តាំងពីយាយនួនលើកនាងវិធាវីទៅឲ្យចៅណៃស៊តមក នាងវិធាវីក៏ធ្លាក់
            ខ្លួនឈឺ ស្រពាប់ស្រពោន គិតតែសញ្ជប់សញ្ជឹងនឹកគិតទៅដល់តែប៊ុនធឿន គូ
            សង្សារស្មើជីវិត តែនាងមិនហ៊ានប្រកែកនឹងបំនងម្តាយ។
            ពីមួយថ្ងៃទៅមួយថ្ងៃសុខភាពនាងវិធាវីកាន់តែទ្រុឌទ្រោមទៅៗ កម្លាំងកាន់តែ
            ខ្សោយ ទឹកមុខស្លេកស្លាំង បាយមិននឹក ទឹកមិនឃ្លាន គេងក៏មិនលក់។ នាងវិធាវី
            កាន់តែមានសភាពធ្ងន់ធ្ងរទៅៗ។ យាយនួនឃើញកូនពិបាកចិត្តក៏បាននាំនាង
            ទៅដើរលេងដល់សៀមរាបដើម្បីឲ្យនាងបានធូរស្បើយសប្បាយក្នុងចិត្តតែនាង
            វិធាវីមិនមានចិត្តសោមនស្សបន្តិចណាឡើយ។ ក្រោយមកនាងវិធាវីមានជម្ងឺក្អក
            ធ្លាក់ឈាម ហើយក្រូពេទ្យខំព្យាបាលយ៉ាងណាក៏មិនជាសះស្បើយ។
            និយាយពីយាយនួនវិញមិនបានយល់ពីទឹកចិត្តរបស់កូនស្រីទេ គិតតែពីដើររក
            គ្រú ម្តងឲ្យលោកស្រោចទឹក ម្តងបញ្ជាន់អារក្ស តែនៅតែគ្មានបានលទ្ធផល
            អ្វីសោះ។
            ថ្លែងពីប៊ុនធឿន ពេលត្រឡប់មកពីភ្នំពេញវិញទទួលដំណឹងថានាងវិធាវីជិតរៀប
            ការក៏កើតទុក្ខទោម៉ិញ យំខ្សឹកខ្សួលតែម្នាក់ឯង។ ប៊ុនធឿនក៏បានចូលព្រៃរនាម
            ជាមួយតាសូរកត្រីរកអុស ដើម្បីបន្លប់នូវសេចក្តីទុក្ខព្រួយ។
            ពេលប៊ុនធឿនត្រឡប់មកពីព្រៃវិញ មច្ចុរាជបានផ្តាច់យកអាយុសង្ខារវិធាវី
            ទាំងវ័យក្មេងបន្សល់ទុកនូវតែសេចក្តីទុក្ខសោក អាឡោះអាល័យសង្រេងសង្រៃ
            ឲ្យប៊ុនធឿន។
        </p>
        <p><a href="index.html">ត្រឡប់​ទៅវិញ</a></p>
    </p>
</body>
</html>